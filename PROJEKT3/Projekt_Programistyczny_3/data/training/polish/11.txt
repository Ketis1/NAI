Studiował nauki o informacji na Uniwersytecie Complutense w Madrycie, a także filozofię i literaturę na Uniwersytecie w Salamance. Kształcił się podyplomowo z zakresu socjologii w École des hautes études en sciences sociales w Paryżu, uzyskał dyplom z zakresu języka francuskiego. Pracował przez kilka lat w Paryżu. Po powrocie z Francji był redaktorem „Diario de Cáceres” i „Diario Extremadura”[2]. Autor kilku publikacji książkowych[3].

W okresie przemian politycznych związanych z upadkiem frankizmu zaangażował się w działalność polityczną w ramach Hiszpańskiej Socjalistycznej Partii Robotniczej. Był sekretarzem generalnym partii w prowincji Cáceres (1977–1988) i członkiem zarządu w Estremadurze, a także lokalnym radnym[4]. W 1979 po raz pierwszy uzyskał mandat posła do Kongresu Deputowanych z okręgu Cáceres, w 1982 wybrano go ponownie. Został wiceprzewodniczącym parlamentarnej komisji ds. kultury. Uczestniczył w stworzeniu statutu autonomicznego dla Estremadury, a także w pracach nad powołaniem w niej regionalnego parlamentu. Od stycznia 1986 był członkiem Parlamentu Europejskiego w ramach delegacji krajowej. W wyborach w 1987 i 1989 uzyskiwał mandat europosła. W PE przystąpił do Partii Europejskich Socjalistów, był m.in. wiceprzewodniczącym Komisji ds. Relacji Gospodarczych z Zagranicą (w okresie III kadencji)[1].
Należące do niej gatunki to saprotrofy rozwijające się na obumarłych drzewach lub szczątkach roślin zielnych. Wytwarzają na powierzchni plechy gymnokarpiczne owocniki. Zarodniki gładkie lub ornamentowane, nigdy jednak nie kanciaste ani nie siateczkowane. Mają barwę od bladożółtej do brązowej. Cheilocystydy zawsze obecne, u niektórych gatunków występują pileocystydy[2].
W wieku 15 lat wyemigrowała z rodziną do Niemiec, skąd w 1991 trafiła do Stanów Zjednoczonych. Ukończyła studia na Uniwersytecie w Berkeley. Wyszła za mąż za amerykańskiego średniodystansowca – Richiego Bouleta, a w 2001 przyjęła amerykańskie obywatelstwo. W 2005 przyszedł na świat ich syn – Owen.

Lewy Boulet jest medalistką mistrzostw NCAA oraz wielokrotną medalistką mistrzostw USA[1][2][3]. 18 stycznia 2009 w Houston zdobyła złoty medal mistrzostw Stanów Zjednoczonych w półmaratonie[4], a 6 września 2010 została mistrzynią USA w biegu na 20 kilometrów[5].

Dzięki drugiemu miejscu w amerykańskich kwalifikacjach do występu w maratonie podczas igrzysk olimpijskich w Pekinie (2008) wywalczyła prawo występu na tych zawodach. Pomimo kontuzji Lewy Boulet zdecydowała się wystąpić na igrzyskach, jednak w połowie dystansu ból okazał się zbyt silny i ostatecznie nie ukończyła wyścigu[6].